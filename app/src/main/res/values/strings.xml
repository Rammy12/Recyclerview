<resources>
    <string name="app_name">RecycleView</string>
    <string name="news_a">बिहार के वैशाली जिले से एक अजीब मामला सामने आया है। गोरौल थाना क्षेत्र के एक गांव से अपहृत लड़की को कई दिन बीत जाने के बाद भी पुलिस उसे बरामद नहीं कर सकी है। लड़की के स्वजन उसका अपहरण कर लिए जाने की बात बता रहे हैं। स्वजनों का कहना है कि वैशाली थाना अंतर्गत मदरना गांव निवासी अरविंद कुमार उसके घर के पास अपने रिश्तेदारी में आता-जाता था और मौका मिलते ही उसकी पुत्री का अपहरण कर ले गया है। वहीं लड़की ने वीडियो वायरल कर स्वेच्छा से शादी करने और लड़के के परिवार को परेशान नहीं करने की अपील की है। इस कांड में कई लोगों को आरोपित किया गया है। वहीं लड़के के स्वजनों का कहना है की दोनों पहले से एक दूसरे से प्यार करते थे और आपसी सहमति से शादी कर ली है। इस मामले में प्राथमिकी दर्ज होते ही पुलिस सक्रिय हो गई।</string>
    <string name="news_b">अवैध रूप से शराब खरीद-बिक्री मामले में मड़वन के जदयू प्रखंड अध्यक्ष प्रमोद पटेल को अप्राथमिकी अभियुक्त बनाया गया है। वहीं, इनके साथ एक अन्य की गिरफ्तारी का आदेश निर्गत किया गया है। गिरफ्तारी आदेश की जानकारी मिलते ही प्रखंड अध्यक्ष ने आनन फानन में अपने पद से इस्तीफा दे दिया। सदर अंचल ए के तत्कालीन इंस्पेक्टर राज किशोर सिंह ने अपने पर्यवेक्षण में मामले को सत्य करार देते हुए अनुसंधानक को अविलंब गिरफ्तारी का आदेश दिया है। फरार रहने की स्थिति में कुर्की-जब्ती की कार्रवाई का आदेश दिया गया है।सदर अंचल इंस्पेक्टर द्वारा जारी पर्यवेक्षण में बताया गया है कि विगत पंचायत चुनाव के दौरान प्रमोद पटेल द्वारा शराब की बड़ी खेप मंगवाई गई थी। उनकी पत्नी मीना देवी जीयन खुर्द से पंचायत समिति सदस्य के लिए चुनाव लड़ी थी। इस दौरान वोटरों को लुभाने के लिए शराब बांटी जा रही थी। सूचना पर पुलिस द्वारा छापेमारी करने पर दरवाजे से एक चारपहिया वाहन को भी जब्त किया गया था</string>
    <string name="news_c">संसद का बजट सत्र सोमवार से शुरू हो गया है। केंद्रीय वित्त मंत्री निर्मला सीतारण मंगलवार को आम बजट पेश करेंगी। सुबह 11 बजे पेश होने वाला बजट पिछले साल की तरह पेपरलेस होगा। इस दौरान सरकार से जीडीपी वृद्धि को बढ़ावा देने और बुनियादी ढांचे को मजबूत करने के उपायों की घोषणा करने की उम्मीद है। देश का आम व्यक्ति आयकर संबंधी प्रस्तावों और आवश्यक वस्तुओं की कीमतों पर घोषणाओं के प्रभाव पर कड़ी नजर बनाए हुए है। 2014 के बाद से इनकम टैक्स स्लैब में कोई बदलाव नहीं हुआ है। कुछ विश्लेषकों का मानना है कि वित्त मंत्री करदाताओं को कुछ राहत देने का एलान कर सकती हैं। उन्होंने कहा कि बुनियादी छूट की सीमा मौजूदा 2.5 लाख रुपये से बढ़ाकर 3 लाख रुपये की जा सकती है और वरिष्ठ नागरिकों के लिए इसे बढ़ाकर 3.5 लाख रुपये किया जा सकता है। अन्य स्लैब में भी बदलाव हो सकता है। इंडियन मेडिकल एसोसिएशन के अध्यक्ष सहजानंद प्रसाद सिंह ने कहा कि सरकार को जीडीपी का आवंटन 1.2 फीसदी से बढ़ाकर 3.3 फीसदी करना चाहिए। समाचार एजेंसी एएनआइ से बात करते हुए अपोलो हास्पिटल्स की एमडी डा सुनीता रेड्डी ने कहा कि देश को स्वास्थ्य सेवा पर अधिक खर्च करना चाहिए। वर्तमान में हम अपने सकल घरेलू उत्पाद का 1.15 प्रतिशत स्वास्थ्य देखभाल पर खर्च करते हैं, लेकिन इसे जल्द ही 2.5 प्रतिशत करने की आवश्यकता है।</string>
    <string name="news_d">साल 2022 का दूसरा महीना फरवरी भी ठंडा रहेगा। मौसम विभाग ने सोमवार को जारी अपने पूर्वानुमान में बताया है कि फरवरी में देश के ज्यादातर हिस्सों में सामान्य से कम तापमान रहने की संभावना है, जबकि पंजाब और हरियाणा में सामान्य से ज्यादा बारिश हो सकती है। मौसम विभाग द्वारा मासिक अनुमान में बताया गया है कि  पंजाब और हरियाणा को छोड़कर उत्तर भारत के अधिकांश हिस्सों में सामान्य या सामान्य से कम बारिश हो सकती है। मौसम विभाग ने कहा, फरवरी 2022 में पूर्वोत्तर भारत के पूर्वी हिस्से, दक्षिण भारत के प्रायद्वीपीय इलाके और मध्य भारत के दक्षिण-पूर्वी हिस्से को छोड़कर देश के ज्यादातर क्षेत्रों में न्यूनतम तापमान सामान्य से नीचे बना रहेगा। इन इलाकों में सामान्य या सामान्य से अधिक तापमान रहने की संभावना है। मौसम विभाग ने कहा कि ध्रुवीय प्रशांत क्षेत्र में इस समय कमजोर ला नीना परिस्थितियां सक्रिय हैं। ला नीना मौसम संबंधित घटना है, जिसे भीषण ठंड से जोड़ा जाता है। विभाग ने बताया कि नवीनतम मानसून मिशन क्लाइमेट फोरकास्ट सिस्टम के पूर्वानुमान से संकेत मिलता है कि ला नीना की परिस्थितियां उत्तरी गोलार्ध में वसंत के मौसम से कमजोर पड़ना शुरू होंगी। यह 2022 की दूसरी तिमाही के दौरान तटस्थ स्थिति में पहुंचेंगी।</string>
    <string name="news_e">उत्तर प्रदेश विधानसभा चुनाव में पांचवें चरण के मतदान के लिए मंगलवार को अधिसूचना (नोटिफिकेशन) जारी होगी। इसी के साथ पांचवें चरण के 12 जिलों अमेठी, रायबरेली, सुलतानपुर, चित्रकूट, प्रतापगढ़, कौशांबी, प्रयागराज, बाराबंकी, अयोध्या, बहराइच, श्रावस्ती व गोंडा की 61 विधान सभा सीटों के लिए नामांकन पत्र दाखिल करने की प्रक्रिया शुरू हो जाएगी। इस चरण की 61 विधान सभा सीटों में 13 सीटें अनुसूचित जाति के लिए आरक्षित हैं। मुख्य निर्वाचन अधिकारी अजय कुमार शुक्ला ने बताया कि पांच जनवरी को प्रकाशित मतदाता सूची के अनुसार पांचवें चरण में कुल 2,24,77,494 (दो करोड़ चौबीस लाख सतहत्तर हजार चार सौ चौरानबे) मतदाता हैं। इसमें 1,19,80,571 पुरुष, 1,04,95,171 महिला व 1752 थर्ड जेंडर के मतदाता शामिल हैं। उन्होंने बताया कि मतदान का समय सुबह सात बजे से शाम छह बजे तक निर्धारित किया गया है।

घोषित चुनाव कार्यक्रम के अनुसार पांचवें चरण के नामांकन की अंतिम तारीख आठ फरवरी है। नामांकन की जांच नौ फरवरी और 11 फरवरी को नाम वापसी की अंतिम तारीख निर्धारित की गयी है। पांचवें चरण का मतदान 27 फरवरी (रविवार) को होगा। उन्होंने बताया कि प्रत्याशी सुविधा वेब पोर्टल के माध्यम से अपना आनलाइन आवेदन कर आवेदन पत्र की कापी रिटर्निंग आफिसर के समक्ष जमा कर सकते हैं। कोविड-19 महामारी के दृष्टिगत नामांकन के समय किसी भी प्रत्याशी को जुलूस की अनुमति नहीं दी जाएगी।</string>
    <string name="news_f">अगर आप कोई घर लेते हैं या घर के लिए कोई सामान खरीदते हैं, तो अपने परिवार और उसकी जरूरतों के बारे में जरूर सोचते हैं। क्योंकि संतुष्टि तभी है, जब परिवार खुश है। Honda हमेशा से ही कस्टमर की खुशी का पूरा ख्याल रखता आया है और जब बात फैमिली कार की हो, तो वहां Honda Amaze ने लोगों के बीच अपने प्रभाव को कायम रखने में कामयाब रही है।

हमारे देश में गाड़ी खरीदना किसी त्योहार से कम नहीं है। इसको लेकर हम योजना बनाते हैं, पैसे जुटाते हैं, परिवार की राय लेते हैं। परिवार में सबके सवाल, सबकी जरूरत और सबके विश्वास के साथ एक फैमिली कार लेने का फैसला किया जाता है और जो कंपनी परिवार की इन जरूरतों को समझती है, वह कस्टमर के दिल के बहुत करीब होती है, जैसे Honda।हाल ही में Jagran HiTech की टीम एक ऐसे परिवार से मिली, जिनके मन में एक फैमिली कार को लेकर कई सारे सवाल थे। लेकिन जब उन्होंने Honda Amaze का एक्सपीरियंस लिया, तो उनके सारे सवालों का जवाब तुरंत मिल गया। यह फैमिली के लिए एक फैमिली कार है। क्योंकि Honda वह कंपनी है, जिसके लिए ख्वाबों के इस कार को बनाना और उसे बेचना सौदा नहीं, बल्कि एक जिंदगी भर का साथ है।</string>
    <string name="news_g">रेलवे प्रशासन होली पर ट्रेनों में होने वाली भीड़ को देखते हुए कई ट्रेनों में अतिरिक्त बोगियां लगाएगा। इससे वेटिंग लिस्ट के यात्रियों को राहत मिलेगी। रेलवे ने उन ट्रेनों को चिन्हित करना शुरू कर दिया है। जिसमें लंबी वेटिंग चल रही है। रेलवे एक माह के लिए इन ट्रेनों में अतिरिक्त बोगियां लगाएगा।

होली पर लखनऊ आने वाली ट्रेनों में 14 मार्च से लंबी वेटिंग शुरू हो रही है। जबकि होली के बाद लखनऊ से वापसी के लिए भी अभी से सीटों की बुकिंग तेजी से होने लगी है।रेलवे ने जहां गोरखपुर-आनन्द विहार टर्मिनस एक्सप्रेस में दो फरवरी से 30 मार्च एसी थर्ड की एक अतिरिक्त बोगी लगाने का निर्णय लिया है। वहीं गोरखपुर-पनवेल-गोरखपुर एक्सप्रेस में रेलवे एक फरवरी से 31 मार्च तक एसी थर्ड की एक अतिरिक्त बोगी लगाकर वेटिंग लिस्ट के यात्रियों को सीटें उपलब्ध कराएगा। इसी तरह दक्षिण भारत की ओर जाने वाली लंबी दूरी की दूसरी ट्रेन गोरखपुर-कोचूवेली एक्सप्रेस में तीन फरवरी से 31 मार्च तक स्लीपर क्लास की एक अतिरिक्त बोगी लगेगी। इस ट्रेन में स्लीपर क्लास की डिमांड सबसे अधिक है। जबकि गोरखपुर-सिकन्दराबाद एक्सप्रेस में दो फरवरी से 30 मार्च तक और गोरखपुर-यशवंतपुर एक्सप्रेस में पांच फरवरी से 26 मार्च तक रेलवे प्रशासन ने स्लीपर कलास की एक अतिरिक्त बोगी लगाने का निर्णय लिया है।रेलवे के एक वरिष्ठ अधिकारी के मुताबिक, एक निगरानी सेल का गठन किया गया है। जिसमें कामर्शियल और परिचालन अनुभाग के अधिकारियों को शामिल किया गया हैं। यह सेल तिथिवार उन ट्रेनों की रिपोर्ट बनाएगा जिसमें वेटिंग लिस्ट तेजी से बढ़ेंगी। रेलवे को अतिरिक्त बोगियों की व्यवस्था करने की डिमांड भी यह सेल देगा। जिससे यात्रियों को कम से कम वेटिंग लिस्ट का सामना करना पड़े। रेलवे कई और ट्रेनों में अतिरिक्त बोगी की डिमांड मुख्यालय भेजेगा।</string>
    <string name="news_h">इस साल यानी कि 2022 (Union budget 2022-23) का बजट पेश होने में अब बस कुछ घंटों का वक्त ही बचा है। कुछ समय बाद यानी कि कल 1, 2022 फरवरी को तस्वीर साफ हो जाएगी कि आखिर इस साल वित्त मंत्री निर्मला सीतारमण (Finance Minister Nirmala Sitharaman) के पिटारे से आखिर आम टैक्सपेयर्स, कॉर्पोरेट्स, बुजुर्ग, महिलाएं, स्टूडेंट सबको क्या खास मिला है, लेकिन इस बीच में अन्य क्षेत्रों के साथ-साथ एजुकेशन फील्ड भी क्या-क्या उम्मीदें लगाए हैं आइए इस पर डालते हैं एक नजर।सबसे महत्वपूर्ण बात यह है कि इस साल शिक्षा क्षेत्र उम्मीद लगाए बैठा है कि पिछले साल की महामारी के चलते की गई बजट कटौती में इस बार सुधार किया जाए।दरअसल, पिछले साल यानी कि 2021 के बजट में सरकार ने एजुकेशन सेक्टर के लिए 93224 करोड़ का ऐलान किया था। यह साल 2020 के बजट अनुमान से यह 6000 करोड़ कम था। सरकार ने महामारी के चलते अन्य क्षेत्रों में नुकसान को देखते हुए य फैसला लिया था। इसके चलते इस साल उम्मीद की जा रही है कि इसकी भरपाई की जाए और एजुकेशन फील्ड में इसकी बढ़ोत्तरी की जाए। इससे विश्व स्तरीय शैक्षिक, बुनियादी ढांचे, शिक्षा के अधिकार को बनाए रखने, शहरी और ग्रामीण क्षेत्रों में स्किल्स को बढ़ावा देने, उच्च शिक्षा को प्रोत्साहित करने, छात्रवृत्ति प्रदान करने सहित अन्य महत्वपूर्ण कदम उठाए जा सके।
पिछले दो सालों में आई कोविड -19 महामारी ने लड़कियों की शिक्षा बाधित की है। एक मीडिया रिपोर्ट के मुताबिक, राइट टू एजुकेशन फोरम ने सेंटर फॉर बजट एंड पॉलिसी स्टडीज और चैंपियंस फॉर गर्ल्स एजुकेशन के साथ मिलकर भारत के भी पांच राज्यों में किए गए शोध में यह बात सामने आई थी कि, कम आय के चलते के सेकेंडरी स्कूल में पढ़ रही लाखों की संख्या में लड़कियां कोरोना खत्म होने के बाद भी स्कूल नहीं लौट सकेंगी। दरअसल, कई लड़कियों को घरेलू काम करने के लिए मजबूर किया गया था। ऐसे में नई शिक्षा नीति NEP 2020 के तहत बालिका शिक्षा को बढ़ावा देने के लिए जेंडर आधारित फंड भी होना चाहिए। इसलिए, मीडिया रिपोर्ट्स के मुताबिक शिक्षक उम्मीद कर रहे हैं कि बजट 2022 में बालिका शिक्षा को बढ़ावा देने की नीति होगी। माता-पिता को छात्रवृत्ति, टैक्स छूट देकर बालिका शिक्षा को बढ़ावा दिया जा सकता है ताकि गरीब माता-पिता अपनी बेटियों को भी पढ़ा सकें।</string>
    <string name="news_i">यूक्रेन और रूस दोनों ही युद्ध के मुहाने पर खड़े हैं। एक तरफ जहां यूक्रेन को लेकर अमेरिका और पश्चिमी देश एकजुट दिखाई दे रहे हैं वहीं रूस इसमें काफी अकेला पड़ता दिखाई दे रहा है। रूस का साथ देने वालों को अमेरिका ने सख्‍त लहजे में चेतावनी भी दे दी है। वहीं युद्ध के खतरे को देखते हुए ब्रिटेन ने यूक्रेन की सीमा पर अधिक नाटो सैनिकों को तैनात किए जाने की वकालत की है। यूक्रेन और रूस के बिगड़ते हालातों पर जानकार मानते हैं कि यूक्रेन युद्ध से होने वाले नुकसान को भी जानता है। इसलिए ही वो कहीं न कहीं इस पर आगे नहीं बढ़ना चाहता है।ब्रिटेन के प्रधानमंत्री बोरिस जानसन का कहना है कि वो विवाद और खतरे को देखते हुए रूस से लगती यूक्रेन की सीमा पर अधिक नाटो सैनिकों की तैनाती चाहते हैं। उनके मुताबिक ये यूरोपीय देशों की सुरक्षा के लिए भी काफी जरूरी हो गया है। उन्‍होंने स्‍पष्‍ट शब्‍दों में कहा है कि वो रूस को ये संदेश देना चाहते हैं कि पश्चिमी देश उसकी गतिविधियों को किसी भी सूरत में बर्दाश्‍त नहीं करने वाले हैं। जवाहरलाल नेहरू यूनिवर्सिटी स्थित सेंटर फार रशियन, सेंट्रल एशियन स्‍टडीज  Centre for Russian, Central Asian Studies (CR CAS) की प्रोफेसर अनुराधा शिनोए का मानना है कि यदि इन दोनों देशों में युद्ध छिड़ा तो इसकी कीमत समूचे क्षेत्र को उठानी पड़ सकती है। ऐसा इसलिए भी है क्‍योंकि लगभग पूरा यूरोप ही रूस से आने वाली गैस और तेल पर निर्भर करता है। जर्मनी उसका सबसे बड़ा खरीददार होने के साथ-साथ यूरोप की सबसे बड़ी अर्थव्‍यवस्‍था भी है। यूरोप में तेल और गैस सप्‍लाई के लिए रूस ने नई पाइपलाइन भी बिछाई है। हालांकि अमेरिका नहीं चाहता है कि जर्मनी इसके जरिए तेल और गैस की सप्‍लाई ले। लेकिन इन दोनों ही अवस्‍थाओं में तेल और गैस की किल्‍लत समूचे यूरोप में हो सकती है। युद्ध की दशा में तो तेल और गैस की कीमतों में भी जबरदस्‍त इजाफा देखने को मिल सकता है।</string>
    <string name="news_j">संसद का बजट सत्र सोमवार से शुरू हो रहा है। राज्यसभा के सभापति एम वेंकैया नायडू और लोकसभा अध्यक्ष ओम बिरला ने रविवार शाम को सोमवार से शुरू हो रहे संसद के बजट सत्र की व्यवस्थाओं का जायजा लिया। सभी सांसदों से सत्र शुरू होने से 48 घंटे पहले RTPCR टेस्ट कराने का अनुरोध किया गया है। साथ ही लोकसभा अध्यक्ष ओम बिरला के एक प्रश्न के उत्तर में अधिकारियों ने बताया कि सात दिनों के होम क्वारंटाइन के बाद भारत सरकार के दिशा-निर्देशों के अनुसार किसी भी परीक्षण की आवश्यकता नहीं है। कोरोना काल के साथ-साथ यह बजट सत्र चुनावी माहौल में भी शुरू होने जा रहा है। इसलिए पांच राज्यों में हो रहे चुनाव और किसान संगठनों की सक्रियता का असर भी बजट सत्र के पहले चरण में पड़ना तय माना जा रहा है।  केंद्रीय बजट 2022 को मंजूरी देने के लिए केंद्रीय मंत्रिमंडल की बैठक 1 फरवरी को सुबह 10:10 बजे होने वाली है।सोमवार से शुरू होने वाले बजट सत्र में संसद के दोनों सदनों में शुरुआती दो दिन शून्यकाल और प्रश्नकाल नहीं होंगे। सोमवार को राष्ट्रपति राम नाथ कोविन्द के अभिभाषण से सत्र की शुरुआत होगी। राष्ट्रपति संसद के सेंट्रल हाल में दोनों सदनों (राज्यसभा और लोकसभा) के सदस्यों को संबोधित करेंगे। एक फरवरी को वित्त मंत्री निर्मला सीतारमण वर्ष 2022-23 का सरकार का बजट पेश करेंगी।बता दें कि कोरोना महामारी की तीसरी लहर के मद्देनजर लोकसभा और राज्यसभा की कार्यवाही दो पालियों में चलेगी। वित्त मंत्री निर्मला सीतारमण मंगलवार को बजट पेश करेंगी। बुधवार से राष्ट्रपति के अभिभाषण पर धन्यवाद प्रस्ताव पर चर्चा शुरू होगी। इसके लिए चार दिन का समय निर्धारित किया गया है। प्रधानमंत्री नरेन्द्र मोदी सात फरवरी को चर्चा का जवाब देंगे।

बजट सत्र के चलते राज्यसभा सचिवालय ने राज्यसभा सदस्यों के लिए आचार संहिता जारी की है। यह आचार संहिता सभापति एम वेंकैया नायडू के निर्देश पर जारी की गई है।</string>
</resources>